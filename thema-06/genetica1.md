# Module: BFVH3GEN1

| Gegevensveld  | Waarde |
| ------------- | ------------- |
| Osiriscode  | Genetica 1  |
| ECTS  | 3 |
| Toetsvorm  | Schriftelijk tentamen |
| Minimum cijfer  | 5,5 |
| Docent(en)  | W.A. Pool |
| Contactpersoon  | W.A. Pool |
| Voertaal  | Nederlands |

## Cursusdoelen (leerdoelen)

Aan het einde van deze Genetica 1 cursus is de student instaat om:
- Een gedetailleerde beschrijving van de DNA-structuur te geven
- Verschillende moleculaire DNA-technieken te benoemen en te beschrijven
- De DNA-replicatie in prokaryoten en eukaryoten te beschrijven en het verschil tussen beide te benoemen
- De chromosomale-structuur te verklaren en de functie hiervan te beschrijven
- Uitleggen hoe transcriptie en translatie werken en hoe de genetische-code hier invloed op heeft
- Het verschil benoemen in transcriptie en translatie tussen eukaryoten en prokaryoten en verklaren hoe dit tot stand komt
- Benoemen van verschillende DNA-mutatie mogelijkheden, het effect hiervan te verklaren en mogelijke oorzaken aan te duiden
- Verschillende DNA-reparatie systemen te benoemen en hun functie te beschrijven
- Een gedetailleerde beschrijving te geven van de verschillende genregulatie systemen in prokaryoten te geven
- Een gedetailleerde beschrijving te geven van de verschillende genregulatie systemen in eukaryoten te gegeven
- De verschillen tussen de genregulatie systemen van prokaryoten en eukaryoten te benoemen
- De mogelijke oorzaken van het ontstaan van kanker te benoemen en mogelijke reparatie systemen te verklaren


## Inhoud

Deze module start met het behandelen van het centrale dogma: DNA í RNA í eiwit, om uiteindelijk inzicht te krijgen in verschillende genregulatie systemen in prokaryoten en eukaryoten. Hiervoor wordt er eerst kort teruggeblikt naar de structuur van DNA en DNA-replicatie. Vervolgens wordt de chromosomale structuur bestudeerd en de invloed hiervan op de transcriptie. Hierna wordt ingezoomd op de genetische code en hoe zich dit vertaalt naar specifieke eiwitten via transcriptie en translatie. 
Nu we weten hoe de bovengenoemde processen precies werken, wordt er gekeken naar specifieke voorbeelden van genregulatie in prokaryoten en eukaryoten en worden de verschillen tussen eukaryote en prokaryote genregulatie zichtbaar gemaakt. Op basis hiervan kunnen ook modellen van niet-behandelde genregulatie systemen worden begrepen. Soms gaan er dingen mis in de genregulatie of de celcyclus door bijvoorbeeld mutaties. Deze mutaties of disregulatie kan leidingen tot ongecontroleerde celdeling wat uiteindelijk kan resulteren in de ontwikkeling van kankercellen. Als afsluiting van deze module wordt het ontstaan van kanker bestudeerd en er wordt gekeken naar algemene en specifieke mogelijkheden voor het behandelen van kankercellen. 
 

### Literatuur en andere bronnen

**Literatuur**  
- Concepts of Genetics (global edition) 11th edition. William S. Klug, Michael R Cummings, Charlotte A. Spencer, Michael A. Palladino. Pearson

**Web**
- Blackboard course thema 6

### Competenties
\-

### Werkvormen  
- Hoorcollege

**Werkwijze**
De stof wordt in de vorm van hoor-/instructiecolleges gegeven, afwisselend in 1 à 2 lesblokken van 90 minuten per week. Tijdens de les kunnen opdrachten worden gemaakt door de student. Bespreking van de opdrachten vindt plaats in interactie met de student. Soms dienen bepaalde opdrachten thuis te worden voorbereid. Het valt sterk aan te bevelen om bij de lessen aanwezig te zijn en de door de docent aangereikte opdrachten te maken, daar een goed inzicht in de hier behandelde (voor velen lastige) stof alleen door voldoende oefening kan worden bereikt.

**Beoordeling/herkansing**
Deze module wordt afgesloten met een schriftelijk tentamen van 90 minuten in de tentamenperiode aansluitend op het thema. Het niveau van de vragen is vergelijkbaar met de opdrachten die behandeld zijn tijdens de lessen èn de opdrachten (b.v. uit het leerboek) die door de docent zijn opgegeven ter ondersteuning van de tentamenstof. Er wordt een herkansing aangeboden in de eerstvolgende tentamenperiode.
 

#### Ingangseisen 
\- 

#### Ingangseisen toets
\- 

#### Voorkennis
\-

#### Voorkennis kan worden opgedaan met
\-

#### Bronnen van zelfstudie
\-

#### Verplicht materiaal
\-

#### Aanbevolen materiaal
\-

